---
title: Sviluppare una RESTful Web API con Python, Flask e MongoDB
author: Nicola Iarocci
date: 2012-07-09
url: /sviluppare-una-restful-web-api-con-python-flask-e-mongodb/
dsq_thread_id:
  - 2042212764
categories:
  - Events
  - Guide
  - Programming
tags:
  - api
  - europython
  - flask
  - MongoDB
  - python
  - rest
  - speaking
---
<img class="alignright size-thumbnail wp-image-4867" style="border: 0px;" title="EuroPython 2012" src="images/europython-logo-150x50.png?fit=150%2C50" alt="EuroPython 2012" srcset="http://i2.wp.com/nicolaiarocci.com/wp-content/uploads/europython-logo.png?resize=150%2C50 150w, http://i2.wp.com/nicolaiarocci.com/wp-content/uploads/europython-logo.png?resize=300%2C100 300w, http://i2.wp.com/nicolaiarocci.com/wp-content/uploads/europython-logo.png?w=330 330w" sizes="(max-width: 150px) 100vw, 150px" data-recalc-dims="1" />La scorsa settimana a <a title="EuroPython 2012" href="https://ep2012.europython.eu" target="_blank">EuroPython 2012</a> ho tenuto un talk intitolato <a href="https://ep2012.europython.eu/conference/talks/sviluppare-una-restful-web-api-con-python-flask-e-mongodb" target="_blank">Sviluppare una RESTful Web API con Python, Flask e MongoDB</a>. Mi ha fatto piacere riscontrare forte interesse sia per gli aspetti teorici dell&#8217;architettura REST che per la loro implementazione pratica con strumenti quali Flask e MongoDB. In entrambe le sessioni inglese e italiana mi sono state rivolte molte domande, sia in occasione delle Q&A plenarie che nei successivi colloqui informali. Parecchi anche i commenti ed i suggerimenti, davvero utili ed apprezzati (a quanto pare non sono l&#8217;unico che, forte di un background .NET, ha compiuto o sta per compiere il salto verso Python e il mondo open source).

Soprattutto ho rilevato una forte curiosità su MongoDB, un database non-relazionale verso il quale sembra prevalere un atteggiamento  di generale timidezza: &#8220;vorrei ma non oso&#8221;, insomma. Per quanto riguarda Flask direi che ormai, nel vasto firmamento dei micro web framework, è una stella che brilla di luce propria. <!--more-->

Per quanto riguarda le registrazioni video potete andare su YouTube o sulla pagina ufficiale di EuroPython (<a href="https://ep2012.europython.eu/conference/talks/developing-restful-web-apis-with-python-flask-and-mongodb" target="_blank">english track</a> e <a href="https://ep2012.europython.eu/conference/talks/sviluppare-una-restful-web-api-con-python-flask-e-mongodb" target="_blank">italian track</a>). Ammetto di essere più soddisfatto della versione inglese nella quale &#8211; complice anche l&#8217;esperienza italiana del giorno prima &#8211; credo di essere stato più sintetico ed efficace. Qui mi limito a proporvi le slide:



## Ringraziamenti

Un immenso grazie ai ragazzi dello staff di EuroPython che veramente hanno fatto di tutto per rendere questa manifestazione un evento straordinario &#8211; e ci sono riusciti  (una settimana di talk su cinque tracce parallele, sprint, hands-on, corsi, cibo di ottima qualità e credo oltre 800 partecipanti).

Vi racconto un episodio giusto per darvi l&#8217;idea di quanto questi ragazzi, tutti volontari, si diano da fare e ci mettano passione vera. Nella sessione italiana ho &#8216;sforato&#8217; (capita anche ai migliori, mi dicono!) e così mi son trovato a sorvolare su un certo numero di slide. Ebbene il mio talk manager e il suo assistente mi hanno proposto di loro iniziativa di tenere una sessione pomeridiana straordinaria per consentirmi di portare a termine la mia relazione. Non capita tutti i giorni, credetemi. Per mia fortuna gran parte delle persone che avevano assistito alla sessione mattutina sono poi tornate per quella del pomeriggio, altrimenti sai che figura!

Se siete pythonisti o vorreste diventarlo non perdetevi la prossima edizione di questo evento internazionale che, con tutta probabilità, si terrà di nuovo a Firenze l&#8217;anno prossimo.
