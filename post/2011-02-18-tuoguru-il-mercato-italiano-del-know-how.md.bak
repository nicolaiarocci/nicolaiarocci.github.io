---
title: TuoGuru – Il mercato italiano del Know How
author: Nicola Iarocci
date: 2011-02-18
url: /tuoguru-il-mercato-italiano-del-know-how/
dsq_thread_id:
  - 2017455359
categories:
  - Programming
tags:
  - internet
  - marketing
  - 'q&amp;a'
  - seo
  - startups
  - web marketing
---
<img class="alignright size-thumbnail wp-image-903" title="TuoGuru" src="http://i0.wp.com/nicolaiarocci.com/wp-content/uploads/2011/02/tuoguru-logo-150x34.png?fit=150%2C34" alt="TuoGuru Logo" data-recalc-dims="1" />Una interessante startup italiana muove i primi passi proprio in questi giorni. **[TuoGuru][1]** si presenta come il **primo Marketplace Italiano del Know How**.<!--more-->

## Come funziona

La registrazione è gratuita e comprende la fornitura di 12 crediti spendibili subito per pubblicare domande sul sito. Chi fornirà la risposta migliore si aggiudicherà il **premio in denaro** (2€, 5€, 10€, ecc.) messo in palio dall&#8217;autore della domanda. Le categorie disponibili in questo momento sono Grafica, Programmazione,  SEO & Marketing, CMS, Social Media, Fisco e Contabilità, Software, Hardware, Dominio + Hosting. Altre verranno aggiunte nel tempo.

<img class="aligncenter size-full wp-image-914" title="Tuo Guru - Beta pubblica" src="images/2011/02/tuoguru-beta-pubblica.jpg?fit=510%2C250" alt="Tuo Guru - Beta pubblica" srcset="http://i1.wp.com/nicolaiarocci.com/wp-content/uploads/2011/02/tuoguru-beta-pubblica.jpg?w=510 510w, http://i1.wp.com/nicolaiarocci.com/wp-content/uploads/2011/02/tuoguru-beta-pubblica.jpg?resize=150%2C73 150w, http://i1.wp.com/nicolaiarocci.com/wp-content/uploads/2011/02/tuoguru-beta-pubblica.jpg?resize=300%2C147 300w, http://i1.wp.com/nicolaiarocci.com/wp-content/uploads/2011/02/tuoguru-beta-pubblica.jpg?resize=500%2C245 500w" sizes="(max-width: 510px) 100vw, 510px" data-recalc-dims="1" />

## Il modello di business

Avete letto bene. Su TuoGuru girano soldi! Esauriti i 12 crediti iniziali per porre domande dovrete acquistarne altri (oppure invitare amici sul sito). Al costo dei crediti dovrete poi aggiungere il premio da corrispondere nel caso qualcuno vi fornisca la risposta che cercate. Riassumendo:

  1. Il sito incassa vendendo crediti.
  2. Chi risponde ha la possibilità di guadagnare fornendo la risposta migliore.
  3. Chi fa domande compra la _possibilità_ di ottenere risposte veloci, precise e attendibili.

Di questi tempi potrebbe sembrare un controsenso pagare per ottenere risposte. Ci sono miriadi di forum e siti Q&A gratuiti. La scommessa di un servizio come questo è infatti la nicchia, ovvero scommettere su coloro che pur di proseguire il lavoro e ottenere rapidamente una risposta qualificata non hanno problemi a investire una cifra tutto sommato modesta.

## La chiave del successo

In questi schemi il personaggio chiave è l&#8217;**esperto**, colui/colei che decide di investire il proprio tempo fornendo risposte di qualità sperando di guadagnarci qualcosa. Più risposte qualificate, rapide e attendibili arriveranno più è probabile che gli utenti decideranno di usare il servizio a pagamento. Rispondere alle domande è gratuito, consente di migliorare la propria fama (esiste un meccanismo di classifiche interne), può essere divertente e può dare una mano a far quadrare i conti a fine mese. Perché non provarci?

## I primi passi

In due giorni dall&#8217;apertura al pubblico ci sono già più di **500 utenti registrati**. Le domande cominciano circolare e, soprattutto, le riposte fioccano. Bei segnali positivi. Questi ragazzi ci stanno provando seriamente e stanno lavorando bene. Si meritano un grosso **in bocca al lupo**!

 [1]: http://tuoguru.com/
