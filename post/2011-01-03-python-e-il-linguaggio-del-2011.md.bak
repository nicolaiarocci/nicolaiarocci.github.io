---
title: E’ Python il linguaggio del 2011
author: Nicola Iarocci
date: 2011-01-03
url: /python-e-il-linguaggio-del-2011/
socialize_text:
  - 'Ti è piaciuto questo articolo? <a href="#comments">Lascia un commento</a> per farmi sapere la tua opinione o per chiedere chiarimenti. Puoi anche <a href="http://nicolaiarocci.com/feed/" title="Syndicate this site using RSS">iscriverti al feed <abbr title="Really Simple Syndication">RSS</abbr></a> per tenerti aggiornato/a sugli articoli pubblicati. Ciao e grazie, Nicola.'
socialize:
  - 1,2
dsq_thread_id:
  - 2088281403
categories:
  - Programming
tags:
  - javascript
  - python
---
<a href="http://i2.wp.com/nicolaiarocci.com/wp-content/uploads/2011/01/python-icon.png" rel="lightbox[141]"><img class="alignleft" title="Python logo" src="http://i2.wp.com/nicolaiarocci.com/wp-content/uploads/2011/01/python-icon.png?resize=54%2C54" alt="Il logo ufficiale di Python" data-recalc-dims="1" /></a>Qualche giorno [ReadWriteWeb][1] ha chiesto ai suoi lettori quali sono i linguaggi di programmazione che pensano di studiare nel 2011. La selezione è piuttosto ampia e include buona parte i linguaggi attorno ai quali c&#8217;è fermento questi mesi (tra gli altri [Clojure][2], [Go][3], [Erlang][4], [Haskell][5]). Ci si rivolge a programmatori esperti che hanno già maturato una certa esperienza, probabilmente per questo motivo sono esclusi alcuni grandi classici come il linguaggio C (è presente Java).<!--more-->

Quali sono finora i linguaggi più gettonati?

  1. Python (14.5%)
  2. Ruby (13.8%)
  3. Node.js (9.53%)
  4. ECMAScript (JavaScript, ActionScript) (8.15%)
  5. Scala (8.01%)

<a href="http://nicolaiarocci.com/wp-content/uploads/2011/01/python-logo.png" rel="lightbox[141]"></a><a href="http://nicolaiarocci.com/wp-content/uploads/2011/01/python-icon.png" rel="lightbox[141]"></a>[Python][6] al momento si gode il primo posto anche se [Ruby][7] gli soffia sul collo e non sembra intenzionato a mollare l&#8217;osso. Al terzo posto, distanziato, l&#8217;interessantissimo progetto [Node.js][8]. Curiosa la scelta di includerlo nella selezione dato che non è un linguaggio di programmazione in senso stretto. JavaScript si piazza appena fuori dal podio mentre al quinto posto troviamo il primo dei _new kids on the block,_ [Scala][9].

## Linguaggi script alla ribalta

E&#8217; presto per trarre conclusioni (il questionario è online da pochi giorni e il sondaggio è ancora in corso) ma balza all&#8217;occhio come nelle prime quattro posizioni ci siano linguaggi script non compilati, a conferma di quella che sembra essere la tendenza degli ultimi anni, almeno nel contesto delle startup web e dei giovani programmatori web-oriented che costituisce in buona parte il pubblico di riferimento di un sito come ReadWriteWeb.

## JavaScript è più importante di quanto si pensi

Uniti, Node.js e JavaScript balzano in vetta alla classifica. Il linguaggio JavaScript è sottovalutato da molti sviluppatori che si limitano a incollare brevi snippets per la manipolazione del [DOM][10] o la convalida di campi di input, ma le esigenze di interattività e reattività indurranno a spostare  l&#8217;implementazione dal server al client rendendo la conoscenza approfondita del linguaggio JavaScript sempre più determinante.

Presto dedicherò una serie di articoli a Python e proporrò alcuni approfondimenti su JavaScript. Rimani sintonizzato!

 [1]: http://www.readwriteweb.com/hack/2010/12/hacker-poll-programming-languages-2011.php
 [2]: http://clojure.org/
 [3]: http://golang.org/
 [4]: http://www.erlang.org/
 [5]: http://www.haskell.org/haskellwiki/Haskell
 [6]: http://python.org/
 [7]: http://www.ruby-lang.org/en/
 [8]: http://nodejs.org/
 [9]: http://www.scala-lang.org/
 [10]: http://en.wikipedia.org/wiki/Document_Object_Model
