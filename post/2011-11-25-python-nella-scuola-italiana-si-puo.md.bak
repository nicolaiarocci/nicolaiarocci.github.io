---
title: Python nella scuola italiana. Si può.
author: Nicola Iarocci
date: 2011-11-25
url: /python-nella-scuola-italiana-si-puo/
dsq_thread_id:
  - 2017455448
categories:
  - Programming
tags:
  - programmazione
  - python
  - scuola
---
Mia moglie è docente nel liceo artistico della nostra città. L&#8217;anno scorso era coinvolta in un progetto che vedeva studenti e professori impegnati nella progettazione di un monumento da installare nella sede dell&#8217;Autorità Portuale.

Il soggetto scelto dal team erano le onde del mare e ben presto si pose il problema di rappresentarle realisticamente. Un insegnate di Matematica suggerì di ricorrere alla teoria dei <a title="Frattali" href="http://it.wikipedia.org/wiki/Frattale" target="_blank">frattali</a>. Idea brillante che offriva l&#8217;opportunità di un approfondimento didattico piuttosto insolito per un liceo artistico. <!--more-->

Le competenze informatiche del nostro intraprendente professore risalivano credo ai tempi dell&#8217;università, e i ragazzi erano a digiuno di qualunque nozione tecnica. Nel corso della discussione mia moglie, più che altro per associazione d&#8217;idee, buttò lì una frase:

> mio marito è un gran sostenitore del linguaggio Python, dice sempre che è l&#8217;ideale per imparare e che dovrebbero insegnarlo nelle scuole

La cosa sembrava finita lì senonché dopo qualche giorno il professore irruppe in sala insegnanti, puntò dritto su mia moglie e l&#8217;apostrofò così:

> ho scritto questo programmino in Python, non è che tuo marito può darci una occhiata perché sai funziona, ma non disegna proprio il frattale che serve a noi &#8211; ci va vicino

Immaginate la mia sorpresa quando la sera, a casa, mia moglie mi raccontò tutta la faccenda. La mia prima reazione è stata quella di correre al computer per dare un&#8217;occhiata al codice:

<div class="oembed-gist">
  <noscript>
    View the code on <a href="https://gist.github.com/1392432">Gist</a>.
  </noscript>
</div>

Mi sono subito reso conto che si trattava di una implementazione parziale della <a title="Curva di Koch" href="http://it.wikipedia.org/wiki/Curva_di_Koch" target="_blank">Curva (o fiocco) di Koch</a>, una delle prime curve frattali documentate e anche una delle più famose. Una volta corretto il problema l&#8217;output restituito dal programma è stato questo:

<div id="attachment_3973" style="width: 403px" class="wp-caption aligncenter">
  <img class="size-full wp-image-3973  " title="Frattale in Python" src="images/turtle.png?fit=393%2C99" alt="https://gist.github.com/1392432" srcset="http://i1.wp.com/nicolaiarocci.com/wp-content/uploads/turtle.png?w=393 393w, http://i1.wp.com/nicolaiarocci.com/wp-content/uploads/turtle.png?resize=150%2C37 150w, http://i1.wp.com/nicolaiarocci.com/wp-content/uploads/turtle.png?resize=300%2C75 300w" sizes="(max-width: 393px) 100vw, 393px" data-recalc-dims="1" />
  
  <p class="wp-caption-text">
    Frammento di curva di Koch (le prime tre iterazioni)
  </p>
</div>

Non male davvero. Per ammissione dello stesso autore sappiamo che il codice era in parte scopiazzato (in rete si trovano implementazioni della curva di Koch in tutti i linguaggi), ma non è questo il punto.

Il fatto è che un professore di uno sperduto liceo artistico (artistico!) italiano ha:

  1. adottato Python per una lezione in classe
  2. dimostrato che nella scuola ci sono anche (molti) docenti intraprendenti, appassionati e competenti

Qualche mese più tardi un&#8217;altra docente, che mi chiedeva consiglio su come approcciare la programmazione in classe, ha rifiutato categoricamente la mia proposta di Python perché &#8220;non l&#8217;aveva mai sentito nominare&#8221;. Scelse invece il linguaggio C perché &#8220;molto più affermato&#8221;.

Senz&#8217;altro, anche se nutro seri dubbi sul fatto che la sua scelta sia la migliore da un punto di vista didattico. Dubito, per esempio, che dopo un giorno o due lei e i suoi studenti sarebbero stati in grado di scrivere un&#8217;implementazione C della curva di Koch.
