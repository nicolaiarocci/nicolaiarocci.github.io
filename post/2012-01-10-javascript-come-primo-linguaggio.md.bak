---
title: JavaScript come Primo Linguaggio
author: Nicola Iarocci
date: 2012-01-10
url: /javascript-come-primo-linguaggio/
dsq_thread_id:
  - 2017455542
categories:
  - Formazione
  - Programming
tags:
  - formazione
  - javascript
---
JavaScript non è mai la prima scelta di un aspirante programmatore. Spesso si finisce per usarlo all&#8217;occorrenza, per giochetti AJAX o per manipolare il DOM. Google, copia & incolla, e JavaScript è servito. Prima o poi l&#8217;abbiamo fatto tutti. E&#8217; un vero peccato perché JavaScript merita di ben altra attenzione.

<div id="attachment_4218" style="width: 238px" class="wp-caption alignright">
  <a href="images/javascript-the-good-parts_large.jpg" rel="lightbox[4131]"><img class="size-medium wp-image-4218  " title="JavaScript: The Good Parts" src="http://i0.wp.com/nicolaiarocci.com/wp-content/uploads/javascript-the-good-parts_large-228x300.jpg?fit=228%2C300" alt="JavaScript: The Good Parts" srcset="http://i1.wp.com/nicolaiarocci.com/wp-content/uploads/javascript-the-good-parts_large.jpg?resize=228%2C300 228w, http://i1.wp.com/nicolaiarocci.com/wp-content/uploads/javascript-the-good-parts_large.jpg?resize=114%2C150 114w, http://i1.wp.com/nicolaiarocci.com/wp-content/uploads/javascript-the-good-parts_large.jpg?w=350 350w" sizes="(max-width: 228px) 100vw, 228px" data-recalc-dims="1" /></a>
  
  <p class="wp-caption-text">
    Il libro di Douglas Crockford
  </p>
</div>

A spiegarlo al mondo è stato naturalmente Douglas Crockford in [JavaScript: The Good Parts][1]<img style="border: none !important; margin: 0px !important;" src="http://www.assoc-amazon.it/e/ir?t=nicoiaro-21&l=as2&o=29&a=0596517742" alt="" width="1" height="1" border="0" />, un libretto di 172 intensissime pagine in cui si ha costantemente la sensazione che l&#8217;autore intenda demolire il linguaggio mentre, in realtà, non fa altro che esaltarne le doti. JavaScript è il linguaggio più usato al mondo, e non a caso: è l&#8217;unico supportato da qualunque browser del pianeta. La recente affermazione di <a title="Node.js" href="http://nodejs.org/" target="_blank">Node </a>lato server ne dimostra l&#8217;indiscussa attualità.

Ciò nonostante JavaScript rimane un linguaggio inadatto al programmatore neofita. O forse no. <!--more-->

## John Resig e la Khan Academy

John Resig è il creatore di jQuery. Vera star internazionale, autore di libri di successo, ora lavora per <a title="Khan Academy" href="http://www.khanacademy.org/" target="_blank">Khan Academy</a>, la famosa accademia online. Ecco ciò che Resig ha <a title="JavaScript as a First Language" href="http://ejohn.org/blog/javascript-as-a-first-language/#postcomment" target="_blank">annunciato</a> poco prima di Natale:

> Alla Khan Academy stiamo considerando nuovi, originali, metodi di insegnamento della Computer Science. L&#8217;aspetto più interessante è che proporremo agli studenti JavaScript come loro primo linguaggio.

La sua è una situazione particolarmente vantaggiosa: oltre a essere completamente digiuni di programmazione i suoi studenti hanno appena completato un corso di matematica e scienze.

In effetti insegnare l&#8217;ereditarietà prototipale (<a title="Prototypal Inheritance" href="http://javascript.crockford.com/prototypal.html" target="_blank">prototypal inheritance</a>) caratteristica di JavaScript a programmatori già abituati alla tradizionale ereditarietà degli oggetti richiede un certo impegno. E&#8217; senz&#8217;altro più semplice spiegarla a chi non sa nemmeno cosa sia l&#8217;<a title="Ereditarietà in Informatica" href="http://it.wikipedia.org/wiki/Ereditariet%C3%A0_(informatica)" target="_blank">ereditarietà</a> in informatica. JavaScript è anche un buon linguaggio per la <a title="Programmazione Funzionale" href="http://it.wikipedia.org/wiki/Programmazione_funzionale" target="_blank">programmazione funzionale</a>, anche questa più facile da capire in assenza di condizionamenti precedenti. In questo filmato Resig parla del suo progetto sottolineando quello che probabilmente è il più grande vantaggio di JavaScript, la sua ubiquità:

<span class="embed-youtube" style="text-align:center; display: block;"></span>

Resig non si nasconde certo le difficoltà, tanto che nel suo articolo si dilunga nella spiegazione di una serie di accorgimenti didattici e tecnici che dovrebbero semplificare il processo di apprendimento.

## Parliamone

Il progetto è senz&#8217;altro interessante e non c&#8217;è dubbio che JavaScript sia un ottimo investimento. Non sono sicuro però che partire da JavaScript sia l&#8217;approccio migliore per imparare a programmare. L&#8217;obiettivo iniziale dovrebbe essere, io credo, imparare le basi della programmazione _a prescindere dal linguaggio_. Non sarebbe meglio sceglierne uno senza troppe _bad parts_, dotato di sintassi più semplice, applicabile a contesti diversi e non solo al web?

Chi mi legge sa della mia predilezione, per altro <a href="http://www.reddit.com/r/programmazione/comments/mosan/python_nella_scuola_italiana_si_pu%C3%B2/" target="_blank">criticata aspramente</a> da più parti, per Python come linguaggio didattico. Per altri motivi andrebbe bene anche un super-classico come il linguaggio C oppure, perché no, un linguaggio funzionale puro come Haskell. JavaScript? Assolutamente si, ma come secondo linguaggio.

Mi domando infine, e qui ci metto un pizzico di malizia, se la scelta di Khan Academy non sia stata influenzata dalla passione per JavaScript del suo super-consulente, a prescindere da ogni valutazione didattica. Voi che ne pensate?

 [1]: http://www.amazon.it/gp/product/0596517742/ref=as_li_ss_tl?ie=UTF8&tag=nicoiaro-21&linkCode=as2&camp=3370&creative=24114&creativeASIN=0596517742
