---
title: Noi programmatori miglioriamo con l’età (forse)
author: Nicola Iarocci
date: 2011-06-14
url: /noi-programmatori-miglioriamo-con-leta-forse/
dsq_thread_id:
  - 2017455566
categories:
  - Programming
tags:
  - età
  - invecchiamento
  - programmatori
  - programmazione
  - stack overflow
---
Man mano che partecipo ai vari eventi in giro per l&#8217;Italia mi capita sempre più spesso di ritrovarmi a essere, tra i partecipanti, uno dei più anziani. L&#8217;altro giorno al <a title="Co-Working sulla Spiaggia" href="http://nicolaiarocci.com/qualche-riflessione-sullesperienza-del-co-working/" target="_blank">Cowo on the Beach</a> distanziavo tutti di almeno una decade. Mi sono detto che i veterani non amano frequentare gli eventi pubblici, non tanto quanto li apprezzavano da giovani, e mi sono messo l&#8217;anima in pace.

Fino a stamattina, quando un bell&#8217;articolo di <a title="It's official: developers get better with age. And scarcer." href="http://coding-and-more.blogspot.com/2011/06/its-official-developers-get-better-with.html" target="_blank">Peter Knego</a> mi ha svelato la scomoda verità (che inconsciamente rifiutavo di considerare). **I programmatori oltre i trent&#8217;anni, per non dire dei quaranta, sono merce rara**.

Partendo dai dati pubblici messi a disposizione da <a title="Stack Overflow" href="http://stackoverflow.com/" target="_blank">StackOverflow</a> e relativi a un campione di ben 37.400 programmatori, Peter ha indagato sul rapporto tra età, reputazione e quantità di programmatori ancora attivi. Ne è uscita una serie di grafici davvero interessante. <!--more-->

## Quantità di Programmatori per fasce di Età

<div id="attachment_2876" style="width: 490px" class="wp-caption aligncenter">
  <a href="images/QuantitàEReputazione.png" rel="lightbox[2872]"><img class="size-full wp-image-2876 " title="Quantità e Reputazione dei Programmatori" src="http://i1.wp.com/nicolaiarocci.com/wp-content/uploads/QuantitàEReputazione.png?w=480" alt="" srcset="http://i1.wp.com/nicolaiarocci.com/wp-content/uploads/QuantitàEReputazione.png?w=1068 1068w, http://i1.wp.com/nicolaiarocci.com/wp-content/uploads/QuantitàEReputazione.png?resize=150%2C80 150w, http://i1.wp.com/nicolaiarocci.com/wp-content/uploads/QuantitàEReputazione.png?resize=300%2C160 300w, http://i1.wp.com/nicolaiarocci.com/wp-content/uploads/QuantitàEReputazione.png?resize=1024%2C546 1024w, http://i1.wp.com/nicolaiarocci.com/wp-content/uploads/QuantitàEReputazione.png?resize=500%2C266 500w" sizes="(max-width: 525px) 100vw, 525px" data-recalc-dims="1" /></a>
  
  <p class="wp-caption-text">
    Quantità e Reputazione dei Programmatori, per Età (click per ingrandire)
  </p>
</div>

La distribuzione per età (in blu nel grafico) è stata una bella sorpresa. E&#8217; risaputo che col passare degli anni gran parte dei programmatori tende a cambiare carriera, di solito progredendo verso ruoli manageriali. E&#8217; l&#8217;entità della riduzione che, almeno dal mio punto di vista, è stupefacente. Il picco si raggiunge a soli 27 anni, dopo di ché il numero dei programmatori si dimezza ogni 6 o 7 anni.

## Età e Reputazione dei Programmatori

Osservate come nel grafico precedente la reputazione dei programmatori su Stack Overflow (in rosso) tenda ad aumentare con l&#8217;età. Si tratta quasi di una progressione lineare. L&#8217;andamento è meglio comprensibile se diamo una occhiata a quest&#8217;altro grafico:

<div id="attachment_2885" style="width: 490px" class="wp-caption aligncenter">
  <a href="http://i2.wp.com/nicolaiarocci.com/wp-content/uploads/DomandeERispostePerEtà.png" rel="lightbox[2872]"><img class="size-full wp-image-2885 " title="Domande e Risposte per Età" src="http://i2.wp.com/nicolaiarocci.com/wp-content/uploads/DomandeERispostePerEtà.png?w=480" alt="Domande e Risposte per Età" srcset="http://i2.wp.com/nicolaiarocci.com/wp-content/uploads/DomandeERispostePerEtà.png?w=1065 1065w, http://i2.wp.com/nicolaiarocci.com/wp-content/uploads/DomandeERispostePerEtà.png?resize=150%2C80 150w, http://i2.wp.com/nicolaiarocci.com/wp-content/uploads/DomandeERispostePerEtà.png?resize=300%2C160 300w, http://i2.wp.com/nicolaiarocci.com/wp-content/uploads/DomandeERispostePerEtà.png?resize=1024%2C549 1024w, http://i2.wp.com/nicolaiarocci.com/wp-content/uploads/DomandeERispostePerEtà.png?resize=500%2C268 500w" sizes="(max-width: 525px) 100vw, 525px" data-recalc-dims="1" /></a>
  
  <p class="wp-caption-text">
    Domande e Risposte suddivise per Età (click per ingrandire)
  </p>
</div>

I programmatori veterani pongono meno domande su Stack Overflow, ma rispondono molto più frequentemente dei loro colleghi più giovani. Un quarantenne risponde mediamente il doppio delle volte di un collega ventenne.

## I veterani sono davvero più abili dei giovani?

A questo punto Peter si è posto una domanda intrigante: la qualità delle risposte migliora con l&#8217;età? I veterani forniscono le risposte migliori? Il meccanismo di premiazione delle domande e delle risposte utilizzato da StackOverflow ha permesso a Peter di elaborare l&#8217;andamento dei voti positivi ottenuti, suddivisi  per età :

<div id="attachment_2888" style="width: 490px" class="wp-caption aligncenter">
  <a href="images/VotiPositiviPerEtà.png" rel="lightbox[2872]"><img class="size-full wp-image-2888 " title="Giudizi Positivi per Risposta, per Età" src="http://i1.wp.com/nicolaiarocci.com/wp-content/uploads/VotiPositiviPerEtà.png?w=480" alt="" srcset="http://i1.wp.com/nicolaiarocci.com/wp-content/uploads/VotiPositiviPerEtà.png?w=1065 1065w, http://i1.wp.com/nicolaiarocci.com/wp-content/uploads/VotiPositiviPerEtà.png?resize=150%2C77 150w, http://i1.wp.com/nicolaiarocci.com/wp-content/uploads/VotiPositiviPerEtà.png?resize=300%2C154 300w, http://i1.wp.com/nicolaiarocci.com/wp-content/uploads/VotiPositiviPerEtà.png?resize=1024%2C527 1024w, http://i1.wp.com/nicolaiarocci.com/wp-content/uploads/VotiPositiviPerEtà.png?resize=500%2C257 500w" sizes="(max-width: 525px) 100vw, 525px" data-recalc-dims="1" /></a>
  
  <p class="wp-caption-text">
    Media dei Giudizi Positivi per Risposta, per Età (click per ingrandire)
  </p>
</div>

Il grafico dimostra che la qualità media delle risposte non migliora significativamente in rapporto all&#8217;età dei programmatori. A quanto pare i veterani migliorano la loro reputazione soprattutto fornendo più risposte, piuttosto che migliorandone la qualità.

Riassumendo:

  * Il numero di programmatori cala significativamente con l&#8217;età. L&#8217;apice è attorno ai 27 anni, poi si verifica un crollo costante.
  * I programmatori quarantenni rispondono al doppio e pongono metà delle domande dei colleghi ventenni. I veterani insegnano e i giovani imparano, come dovrebbe essere.
  * La qualità delle risposte non migliora significativamente col passare degli anni.
  * I veterani migliorano la loro reputazione soprattutto perché sono molto più attivi dei loro giovani colleghi.

Ci sarebbe molto da dire a proposito di questi dati. Per esempio si potrebbe ipotizzare che i veterani abbiano semplicemente più tempo a loro disposizione per rispondere ai quesiti posti dai colleghi, ma quel che balza all&#8217;occhio qui è senz&#8217;altro il calo del numero di programmatori man mano che l&#8217;età avanza.

Per quanto mi riguarda, a 41 anni suonati, mi trovo già al di là del guado. La cosa è ancor più imbarazzante visto e considerato che non credo né mi aspetto di cambiare mestiere nei prossimi anni. E voi, miei cari lettori, a che punto del percorso vi trovate ora? Io ora spengo tutto e me ne vado in piscina a fare il ragazzino. Tiè.
