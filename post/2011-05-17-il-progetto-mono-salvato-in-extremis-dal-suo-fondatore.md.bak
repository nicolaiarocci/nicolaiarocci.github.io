---
title: Il Progetto Mono salvato in extremis dal suo fondatore
author: Nicola Iarocci
date: 2011-05-17
url: /il-progetto-mono-salvato-in-extremis-dal-suo-fondatore/
dsq_thread_id:
  - 2017455104
categories:
  - Programming
tags:
  - .net
  - .net framework
  - mono
  - mono for android
  - monotouch
  - novell
  - open source
---
<img class="alignleft size-full wp-image-2488" title="Mono" src="images/mono.png?fit=150%2C150" alt="Mono" srcset="http://i1.wp.com/nicolaiarocci.com/wp-content/uploads/mono.png?w=150 150w, http://i1.wp.com/nicolaiarocci.com/wp-content/uploads/mono.png?resize=90%2C90 90w" sizes="(max-width: 150px) 100vw, 150px" data-recalc-dims="1" />Sono settimane di passione per il **<a title="Mono Project" href="http://www.mono-project.com/Main_Page" target="_blank">progetto Mono</a>**, celeberrima versione open source e multi piattaforma del Microsoft .NET Framework. All&#8217;inizio del mese Attachmate (proprietaria di Novell, sponsor storico del progetto) ha <a title="Attachmate lays off Mono employees" href="http://blog.internetnews.com/skerner/2011/05/attachmate-lays-off-mono-emplo.html" target="_blank">improvvisamente licenziato</a> l&#8217;intero team di ingegneri al lavoro su Mono.

L&#8217;annuncio ha gettato nel panico la comunità internazionale di sviluppatori Mono. Dal 2004, anno di nascita del progetto, migliaia di grandi e piccole software house hanno adottato la piattaforma per lo sviluppo rapido di soluzioni cross-platform. Purtroppo salvo rare eccezioni è frequente che progetti open source nati o assorbiti in grandi organizzazioni commerciali finiscano per essere abbandonati. <!--more-->

## Xamarin al salvataggio di Mono

 <img class="alignright size-full wp-image-2507" title="Xamarin" src="http://i0.wp.com/nicolaiarocci.com/wp-content/uploads/xamarin.png?fit=150%2C147" alt="Xamarin" data-recalc-dims="1" />Fortunatamente non sembra essere questo il destino di Mono. Miguel de Icaza, il creatore di Mono, ha <a title="Announcing Xamarin" href="http://tirania.org/blog/archive/2011/May-16.html" target="_blank">annunciato</a> ieri la fondazione di **<a title="Xamarin" href="http://www.xamarin.com/" target="_blank">Xamarin</a>**, startup indipendente interamente dedicata a Mono. Sembra di capire che gran parte del team originale stia confluendo nella nuova realtà, che per ovvie ragioni di copyright dovrà per prima cosa lanciare prodotti nuovi destinati a sostituire quelli a marchio Novell. Xamarin è al lavoro sull&#8217;allestimento di nuovi componenti .NET per iOS e Android e continuerà a garantire, supportare e sviluppare le piattaforme open source Mono e Moonlight.

La comunità di sviluppatori, incluso chi scrive, aveva accolto con un certo disappunto il lancio delle edizioni per iOS (<a title="MonoTouch" href="http://monotouch.net/" target="_blank">MonoTouch</a>) e Android (<a title="Mono for Android" href="http://mono-android.net/" target="_blank">Mono for Android</a>) della piattaforma. Si trattava infatti di versioni commerciali, anche piuttosto costose. Resta da vedere se e come Xamarin deciderà di riposizionare l&#8217;offerta di questi due importanti componenti. Ora che non c&#8217;è più una multinazionale dietro a Mono non mi sorprenderebbe affatto un ritocco verso il basso dei prezzi di listino.
