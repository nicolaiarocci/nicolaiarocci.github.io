---
title: Inserire un marchio nelle immagini via JavaScript
author: Nicola Iarocci
date: 2011-04-05
url: /il-marchio-nelle-immagini-via-javascript/
dsq_thread_id:
  - 2041627593
categories:
  - Guide
  - Programming
tags:
  - html
  - immagini
  - javascript
  - watermark
  - watermark.js
---
**[Watermark.js][1]** è una libreria JavaScript che aggiunge un <a href="http://it.wikipedia.org/wiki/Watermark_(informatica)" target="_blank">watermark</a> (letteralmente _filigrana_, ovvero un logo o un marchio) alle immagini presenti sulle pagine web. Contrassegnare le immagini in modo permanente è utile a proteggerle dalla copia oppure, al contrario, ad approfittare della loro riproduzione per diffondere un marchio ([brand awareness][2]). Usare watermark.js è semplice, vediamo quanto.

<div id="attachment_2000" style="width: 490px" class="wp-caption aligncenter">
  <img class="size-full wp-image-2000" title="Watermark" src="http://i2.wp.com/nicolaiarocci.com/wp-content/uploads/watermarked.png?fit=480%2C315" alt="Watermark" srcset="http://i2.wp.com/nicolaiarocci.com/wp-content/uploads/watermarked.png?w=480 480w, http://i2.wp.com/nicolaiarocci.com/wp-content/uploads/watermarked.png?resize=150%2C98 150w, http://i2.wp.com/nicolaiarocci.com/wp-content/uploads/watermarked.png?resize=300%2C196 300w, http://i2.wp.com/nicolaiarocci.com/wp-content/uploads/watermarked.png?resize=457%2C300 457w" sizes="(max-width: 480px) 100vw, 480px" data-recalc-dims="1" />
  
  <p class="wp-caption-text">
    Inseriamo dinamicamente il nostro brand nelle immagini del sito
  </p>
</div>

## Come usare watermark.js

La libreria innesta il marchio nelle immagini marcate con la classe CSS &#8220;watermark&#8221;. Se il nome della classe non piace è possibile cambiarlo. Se il nostro watermark è in formato JPG la libreria aggiunge per noi un livello di trasparenza, altrimenti possiamo fornirle i più idonei formati PNG e GIF.

<!--more-->Prima di tutto inseriamo il riferimento allo script. E&#8217; consigliabile inserirlo in fondo alla pagina, subito prima della chiusura del tag 

`body`

<pre class="brush:js">&lt;script src="../watermark.js"&gt;&lt;/script&gt;</pre>

Al caricamento della pagina chiamamo il metodo `wmark.init`

<pre class="brush:js">&lt;script&gt;
    var load = false;
    window.onload = function() {
        if (!load) {
            wmark.init({
                /* configurazione */
                "position": "top-right", // default "bottom-right"
                "opacity": 50, // default 50
                "className": "watermark", // default "watermark"
                "path": "http://www.patrick-wied.at/static/watermarkjs/demos/img/watermark.png"
                });
            load = true;
        }
    }
&lt;/script&gt;</pre>

La variabile `load` agisce come un flag e serve a evitare che il codice venga eseguito ad ogni postback. Infine aggiorniamo i tag HTML delle immagini a cui vogliamo aggiungere il nostro watermark

<pre class="brush:xml">&lt;img src="img/test1.jpg" class="watermark" /&gt;</pre>

E questo è tutto.

Sul <a href="http://www.patrick-wied.at/static/watermarkjs/" target="_blank">sito ufficiale</a> sono disponibili un paio di demo funzionanti. La <a href="http://www.patrick-wied.at/static/watermarkjs/demos/demo2.html" target="_blank">seconda</a> mostra un uso senz&#8217;altro originale della libreria: l&#8217;inserimento di <a href="http://www.patrick-wied.at/static/watermarkjs/demos/demo2.html" target="_blank">Codici QR</a> nelle immagini. Trattandosi di un progetto open source è possibile scaricare anche il <a href="https://github.com/pa7/watermark.js" target="_blank">codice sorgente</a> di watermark.js.

## Non tutto è oro quel che luccica

Essendo implementata lato client, la protezione delle immagini non è certo garantita al cento per cento. Dobbiamo decidere cosa è più importante, l&#8217;inviolabilità delle nostre immagini o la comodità di non doverle ritoccare prima di inviarle al server. Altro fattore da non trascurare è il calo di prestazioni. Il codice JavaScript deve caricare il watermark e inserirlo nell&#8217;immagine originale. Il tempo di caricamento potrebbe risentirne, soprattutto nel caso di pagine ricche di immagini.

Watermark.js è un progetto interessante e ingegnoso che va usato tenendo ben presente i suoi pregi e tutte le possibili controindicazioni.

 [1]: http://www.patrick-wied.at/static/watermarkjs/
 [2]: http://en.wikipedia.org/wiki/Brand_awareness
