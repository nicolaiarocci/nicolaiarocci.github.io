---
title: Chess@home è una Intelligenza Artificiale Distribuita per gli Scacchi
author: Nicola Iarocci
date: 2011-09-09
url: /chesshome-intelligenza-artificiale-distribuita-applicata-agli-scacchi-via-browser/
dsq_thread_id:
  - 2052341897
categories:
  - Programming
tags:
  - ai
  - chess
  - intelligenza artificiale
  - javascript
  - MongoDB
  - node.js
  - scacchi
---
Il progetto <a title="Chess@home" href="http://chessathome.org/" target="_blank">Chess@home</a> è il vincitore del recente <a title="Node Knockout" href="http://blog.nodeknockout.com/post/9895206272/node-knockout-winners" target="_blank">Node Knockout</a>, ed una volta tanto si tratta di qualcosa di davvero innovativo e intrigante. Obiettivo: la creazione della più potente Intelligenza Artificiale per il gioco degli Scacchi al mondo, generata nientemeno che dai browser attivi sulla rete.

L&#8217;elaborazione collaborativa distribuita è diventata famosa grazie a progetti come <a title="SETI@home" href="http://setiathome.berkeley.edu/" target="_blank">SETI@home</a> e <a title="Folding@home" href="http://folding.stanford.edu/" target="_blank">Folding@home</a>. Semplificando molto potremmo dire che questo tipo di applicazione prevede che un piccolo programma venga installato e fatto girare su decine di migliaia di computer volontari. La capacita elaborativa del progetto è data dalla somma delle elaborazioni individuali.

La novità di Chess@Home consiste nell&#8217;idea di ricorrere a codice JavaScript che gira nel browser, dunque senza alcuna necessità di client dedicati. Appositi widget presenti nelle pagine dei siti aderenti innestano l&#8217;elaborazione sul computer del visitatore, potenzialmente decuplicando il numero di nodi che partecipano all&#8217;elaborazione (più visitatori accedono alla stessa pagina contemporaneamente). <!--more-->

<div id="attachment_3298" style="width: 590px" class="wp-caption aligncenter">
  <img class="size-full wp-image-3298" title="Chess@home" src="http://i0.wp.com/nicolaiarocci.com/wp-content/uploads/chess@home.png?fit=525%2C370" alt="Chess@home" srcset="http://i0.wp.com/nicolaiarocci.com/wp-content/uploads/chess@home.png?w=580 580w, http://i0.wp.com/nicolaiarocci.com/wp-content/uploads/chess@home.png?resize=150%2C105 150w, http://i0.wp.com/nicolaiarocci.com/wp-content/uploads/chess@home.png?resize=300%2C211 300w, http://i0.wp.com/nicolaiarocci.com/wp-content/uploads/chess@home.png?resize=425%2C300 425w" sizes="(max-width: 525px) 100vw, 525px" data-recalc-dims="1" />
  
  <p class="wp-caption-text">
    Chess@home: giocare a scacchi contro... la rete!
  </p>
</div>

E&#8217; facile intravedere complicazioni etiche ma occorre tenere conto del fatto che il progetto, messo in piedi in sole 48 ore, è nato soprattutto come esperimento per testare il limite delle tecnologie impiegate (Node.JS, MongoDB, JavaScript). Vi consiglio caldamente l&#8217;articolo di uno degli ideatori, <a title="Chess@home" href="http://sylvainzimmer.com/2011/09/06/chessathome-building-largest-chess-ai/" target="_blank">Sylvain Zimmer</a>, che descrive genesi e dettagli tecnici del progetto.

Già oggi potete giocare la vostra prima partita a scacchi contro la rete. Il mio cuore di nerd (che in anni ahimè troppo lontani ha fatto girare impunemente il client SETI per mesi e mesi) tifa per voi.

_PS: domani al Romagna Camp 2011 terrò una relazione dal titolo &#8220;Quattro passi fra le nuvole (e non scordate il paracadute)&#8221;. Per saperne di più date una occhiata [qui][1]._

 [1]: http://nicolaiarocci.com/quattro-passi-tra-le-nuvole-al-romagna-camp-2011/ "Quattro passi fra le nuvole"
