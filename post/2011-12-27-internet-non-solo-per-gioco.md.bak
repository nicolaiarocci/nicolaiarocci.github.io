---
title: Identità Digitale e Personal Branding per studenti del liceo
author: Nicola Iarocci
date: 2011-12-27
url: /internet-non-solo-per-gioco/
dsq_thread_id:
  - 2017455303
categories:
  - Formazione
tags:
  - formazione
  - identità digitale
  - personal branding
  - scuola
---
In questo periodo sono impegnato come docente nel progetto &#8220;Internet non (solo) per gioco&#8221;. Si tratta di una serie di lezioni tenute al liceo. L&#8217;obiettivo è sensibilizzare i ragazzi circa il ruolo che la rete può svolgere nello sviluppo delle loro abilità personali e professionali. La settimana scorsa si è conclusa la prima parte, quella più teorica, e approfitto della pausa festiva per proporvi le slide e raccontarvi come è andata. <!--more-->

## Identità Reale, Virtuale o Digitale?

Nella prima lezione ho affrontato il tema del rapporto tra le attività svolte in rete (identità digitale) e quelle offline (identità reale). E&#8217; un legame ben più stretto di quanto generalmente si pensi:

Nella corso dell&#8217;esercitazione pratica ho mostrato ai ragazzi come spesso sia facile aggirare i meccanismi che più o meno coscientemente erigono a protezione dei loro profili Facebook. Ho fatto anche notare come alcuni di loro siano già stati &#8216;profilati&#8217; dalla rete, a prescindere dalla loro attività su Facebook.

## A proposito di Facebook

Non mi ha sorpreso constatare come per praticamente ognuno di loro non ci sia rete al di fuori di Facebook. Semplicemente, per i giovani e giovanissimi di oggi Facebook _è_ la rete.

## Personal Branding per Studenti e non solo

Preso atto che ciò che facciamo in rete può avere (avrà) conseguenze nella vita di tutti i giorni, ecco che allora possiamo prendere in mano l&#8217;iniziativa e sfruttare tutto questo a nostro vantaggio:

## Un primo bilancio

Questa esperienza si sta rivelando anche più coinvolgente del previsto. Una cosa è parlare a un pubblico di adulti e colleghi, come mi capita di fare ogni tanto. Un&#8217;altra è relazionarsi con giovani studenti. Mi piace parlare a questi ragazzi, suscitare in loro curiosità oppure stupirli con qualche trucchetto.

E&#8217; sorprendente rilevare come siano veramente &#8220;innocenti&#8221; nei confronti della rete. Per la maggior parte non sembrano conoscerne le potenzialità, né tantomeno i rischi. La usano quotidianamente, ma non la conoscono. Tuttavia ne subiscono il fascino e mi pare di percepire in loro un forte interesse per gli argomenti che stiamo trattando.

## Cosa ci aspetta

Le prossime lezioni saranno più pratiche. Ci saranno meno slide. Cominceremo a sporcarci le mani costruendo siti e interagendo con gli strumenti web più disparati. Alla fine del percorso i ragazzi conosceranno meglio la rete e molti di quegli strumenti che oggi ignorano. Mi auguro che in seguito vorranno e sapranno usarli con consapevolezza, divertimento, profitto personale e, perché no, professionale.
