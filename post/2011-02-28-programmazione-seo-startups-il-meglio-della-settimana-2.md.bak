---
title: 'Programmazione, SEO, Startups – Il Meglio della Settimana #2'
author: Nicola Iarocci
date: 2011-02-28
url: /programmazione-seo-startups-il-meglio-della-settimana-2/
dsq_thread_id:
  - 2017455519
categories:
  - Programming
tags:
  - cloud
  - cultura digitale
  - facebook
  - google
  - mono
  - python
  - sql server
  - twitter
  - web design
---
<img class="alignright size-full wp-image-1150" title="Il Meglio della Settimana" src="images/best-of-week.png?w=150" alt="Il Meglio della Settimana su nicolaiarocci.com" data-recalc-dims="1" />Eccoci alla selezione delle notizie e i link che ho trovato più interessanti questa settimana. E&#8217; stata una settimana ricca di avvenimenti e non è stato facile decidere cosa lasciare fuori. Andiamo a cominciare:<!--more-->

## Like Button: Facebook cambia le regole

Questa settimana Facebook ha sorpreso tutti cambiando radicalmente il funzionamento del pulsante Mi Piace. Su **BigThink** Daniele Ghidoli è tra i primi ad accorgersene e a segnalare la novità. [Leggi l&#8217;articolo su BigThink][1].

## Google migliora l&#8217;algoritmo di indicizzazione del web

Negli ultimi mesi le critiche sulla qualità ****delle ricerche Google si sono moltiplicate. Le famigerate _content farm_ hanno conquistato le prime posizioni per molte ricerche sulle keyword più importanti. Il gigante di Mountain View annuncia a sorpresa la contromossa, ossia l&#8217;aggiornamento del suo algoritmo più importante. L&#8217;obiettivo è penalizzare i siti di scarsa qualità e migliorare il ranking di quelli con contenuti validi. [Leggi l&#8217;annuncio sul blog ufficiale di Google][2].

## E&#8217; in arrivo una nuova Bolla delle Dot-Com?

Le incredibili valutazioni economiche di servizi come Twitter e Facebook inducono molti a sostenere che ci troviamo nel bel mezzo della seconda bolla delle Dot-Com, declinata questa volta ai social network. **TagliaBlog** pubblica la traduzione di un bell&#8217;articolo del Wall Street Journal che, prendendo spunto dalla situazione di Twitter, tenta di fare il punto della situazione. [Leggi l&#8217;articolo su TagliaBlog][3]

## Come un Tweet sbagliato può portare al successo commerciale (e a una raccolta di sangue)

Quando Gloria Huang si accorge di aver twittato per sbaglio la sua richiesta di birra fresca dall&#8217;account del datore di lavoro (la Croce Rossa) non immagina certo di scatenare una donazione di sangue di massa e il successo commerciale della sua birra preferita. [Leggi questa storia sul sito della CNN][4]

## Lo stato attuale del Web Design: Trends 2010

Il Web Design sta vivendo un&#8217;epoca d&#8217;oro. Abbiamo a disposizione strumenti potenti (CSS3, HTML5, il font-embedding), migliaia di risorse gratuite e decine di vivaci comunità online. Ma quali sono le nuove tendenze? Quali le tecniche, i concetti e le idee che si stanno affermando? Questa settimana **Smashing Magazine** tenta di anticipare il Web Design del prossimo futuro. [Leggi l&#8217;articolo di Smashing Magazine][5].

## Diffondiamo la Cultura Digitale in Italia

Interessante il progetto Cultura Digitale curato e ideato da Fabio Lalli e dagli Indigeni Digitali. &#8220;Si vuole creare un libro gratuito da distribuire on line e off line che parli della Cultura Digitale, di cosa significa per ognuno di noi&#8221;. Chiunque può contribuire pubblicando il proprio pensiero sul wall di Cultura Digitale. L&#8217;idea è ingegnosa e ben implementata. Funziona anche perché solletica l&#8217;ego di ognuno di noi e sfrutta abilmente i meccanismi virali propri del web 2.0. I contributi affluiscono copiosi.  [Visita il sito di Cultura Digitale][6]

## Mono 2.10

La versione 2.10 di Mono, la piattaforma open source e multi piattaforma alternativa al Microsoft NET Framework, è stata rilasciata questa settimana. Tra le novità aggiornamenti ai compilatori C# e VB, supporto a MVC3, F# e Native Client Google oltre alla soluzione di molti problemi conosciuti. [Leggi le Release Notes ufficiali][7].

## Python 3.2

Questa è anche la settimana che ha visto l&#8217;uscita dell&#8217;ultima release del linguaggio Python, la 3.2. La documentazione ufficiale è stata aggiornata con un documento che illustra accuratamente le novità introdotte con questo aggiornamento. [Leggi le novità su Python 3.2][8].

## Google Cloud Connect

Google Cloud Connect è un plugin per Microsoft Office che consente di sincronizzare i documenti Office appoggiandosi alla piattaforma Google Docs. Rilasciato da Google, questo plugin rende semplice la collaborazione tra utenti che non vogliono o non possono rinunciare alla suite Microsoft. I documenti possono essere aggiornati sia offline che online. [Leggi tutto su Google Cloud Connect][9].

## I 5 migliori tool gratuiti per SQL Server

Sei pigro e la tua azienda è al verde. Che fare? Brent Ozar, guru SQL Server e uno dei progettisti di Stack Overflow, propone cinque tools gratuiti per la gestione e manutenzione di SQL Server. [Leggi l&#8217;articolo sul sito di Brent Ozar][10].

## Introduzione alle Regular Expression

Concludo con una svergognata auto promozione. Introduzione alle Regular Expression è una serie in tre parti, attualmente in pubblicazione, che ha l&#8217;ambizione di consentire a chiunque di avvicinarsi alle Regular Expression. Le RegEx sono un strumento potente e spesso incompreso, utile non solo ai programmatori ma a chiunque abbia a che fare con le ricerche su testo. [Leggi la prima parte della Introduzione alle Regular Expression.][11]

Vi è piaciuta questa selezione? Fatemi sapere che ne pensate con un bel commento qui sotto, lo apprezzerei molto. Alla prossima settimana!

 [1]: http://www.bigthink.it/like-button-facebook-cambia/
 [2]: http://googleblog.blogspot.com/2011/02/finding-more-high-quality-sites-in.html
 [3]: http://blog.tagliaerbe.com/2011/02/nuova-bolla-dot-com.html
 [4]: http://money.cnn.com/2011/02/17/smallbusiness/dogfish_redcross/index.htm
 [5]: http://www.smashingmagazine.com/2010/05/04/web-design-trends-2010/
 [6]: http://culturadigitale.com/
 [7]: http://www.mono-project.com/Release_Notes_Mono_2.10
 [8]: http://docs.python.org/dev/whatsnew/3.2.html
 [9]: http://www.readwriteweb.com/enterprise/2011/02/google-releases-microsoft-offi.php
 [10]: http://www.brentozar.com/archive/2011/02/my-favorite-free-sql-server-downloads/
 [11]: http://nicolaiarocci.com/introduzione-alle-regular-expression-prima-parte/
