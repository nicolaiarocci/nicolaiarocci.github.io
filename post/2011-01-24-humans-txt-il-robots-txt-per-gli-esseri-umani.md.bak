---
title: Humans TXT – Il robots.txt per gli esseri umani
author: Nicola Iarocci
date: 2011-01-23
url: /humans-txt-il-robots-txt-per-gli-esseri-umani/
dsq_thread_id:
  - 2024024001
categories:
  - Programming
tags:
  - html
  - web master
---
**<img class="size-full wp-image-612 alignright" title="Uomo Vitruviano" src="http://i0.wp.com/nicolaiarocci.com/wp-content/uploads/2011/01/uomo-vitruviano.gif?fit=238%2C178" alt="" srcset="http://i0.wp.com/nicolaiarocci.com/wp-content/uploads/2011/01/uomo-vitruviano.gif?w=238 238w, http://i0.wp.com/nicolaiarocci.com/wp-content/uploads/2011/01/uomo-vitruviano.gif?resize=150%2C112 150w" sizes="(max-width: 238px) 100vw, 238px" data-recalc-dims="1" />**Introdotta dallo slogan _Siamo Uomini Non Macchine_, <a style="font-weight: bold;" href="http://humanstxt.org/">Humans TXT</a> è una iniziativa che consente di conoscere gli autori di un sito web. Per ragioni di immagine i committenti sono spesso <span style="color: #000000;">riluttanti</span> a consentire che sulle loro homepage appaiano i nomi degli autori. Non sempre è evidente chi ha sviluppato un sito, cosa certo non gradita all&#8217;autore che avrebbe tutto il diritto (e l&#8217;interesse) di **firmare** le proprie opere.<!--more-->

## Cosa è Humans.txt?

Un semplice file di testo che contiene informazioni sulle persone che hanno contribuito alla costruzione del sito. Il file non è intrusivo e non causa <span style="color: #000000;">decadimento delle </span>prestazioni perché collocato all&#8217;esterno della gerarchia del sito vero e proprio. Viene salvato nella web root, proprio là dove di solito risiede il [_robots.txt_][1]. Se consentito dal committente si potrebbe aggiungere un riferimento nella homepage:

<pre class="brush:xml; gutter: false; toolbar: false">&lt;link type="text/plain" rel="author" href="http://domain/humans.txt" /&gt;</pre>

Nel file si può indicare più di un nome: il programmatore, il designer, il copywriter, il web master, il SEO/SEM, eventuali dediche. Le possibilità sono tante quante sono le persone che normalmente intervengono nella creazione di un sito. Potremmo immaginare _humans.txt_ come l&#8217;equivalente della sigla di una trasmissione televisiva, oppure di un film.

## Alla ricerca di uno standard

Gli autori dell&#8217;iniziativa propongono delle [**linee guida**][2] per la compilazione del file _humans.txt_ e si dicono pronti ad accettare suggerimenti da chiunque. L&#8217;idea di standardizzare il contenuto del file è senz&#8217;altro valida perché consentirebbe, tra le altre cose, la creazione di tools di ricerca e certificazione. Pensate per esempio a una estensione del browser che consenta di vedere i _credits_ del sito che stiamo visitando. Ci sono parecchie possibilità di applicazione da esplorare.

## Una iniziativa superflua?

Lo standard HTML [contempla già][3] un tag Meta Name per l&#8217;autore. Si tratta di un elemento opzionale e non indicizzato dai motori di ricerca. Il problema con questo tag è che il committente potrebbe non gradirlo. Lo standard prevede di indicare un solo autore mentre, come abbiamo visto, <span style="color: #000000;">in</span> _humans.txt_ possiamo indicare più persone. Le due soluzioni possono coesistere, dando spazio a soluzioni interessanti: <span style="color: #000000;">un&#8217;agenzia potrebbe inserire </span>il proprio nome nel meta tag ed elencare i membri del team in _humans.txt_. La discussione comunque [è piuttosto accesa][4]. C&#8217;è chi ritiene superflua l&#8217;iniziativa. Ci sono i soliti complottisti che vedono dietro a tutto questo chissà quale oscura manovra a fin di lucro e c&#8217;è infine chi ci vuol credere davvero sostenendo i ragazzi spagnoli che hanno messo in piedi il progetto.

## Comincia subito

Niente impedisce di aderire all&#8217;iniziativa già da ora. Deposita il tuo _humans.txt_ nella root del tuo sito e sei a bordo. E&#8217; anche possibile [inviare il proprio file][5] _humans.txt_ agli autori dell&#8217;iniziativa i quali sostengono di voler compilare una lista globale che, stranamente, al momento non è consultabile. Ho chiesto loro come mai. La riposta è stata _we&#8217;re looking to create something &#8220;different&#8221; to show humans_. Qualcosa bolle in pentola.

 [1]: http://it.wikipedia.org/wiki/Robots.txt
 [2]: http://humanstxt.org/humans.txt
 [3]: http://www.w3.org/TR/html401/struct/global.html#h-7.4.4.2
 [4]: http://news.ycombinator.com/item?id=2131692
 [5]: http://humanstxt.org/Im-human.php
