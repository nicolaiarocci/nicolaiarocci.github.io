<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">
  <channel>
    <title>hacker on Nicola Iarocci</title>
    <link>https://nicolaiarocci.com/tags/hacker/</link>
    <description>Recent content in hacker on Nicola Iarocci</description>
    <generator>Hugo -- 0.121.1</generator>
    <language>en</language>
    <copyright>Produced / Written / Maintained by Nicola Iarocci since 2010</copyright>
    <lastBuildDate>Wed, 11 May 2011 00:00:00 +0000</lastBuildDate>
    <atom:link href="https://nicolaiarocci.com/tags/hacker/index.xml" rel="self" type="application/rss+xml" />
    <item>
      <title>Sulla Usabilità delle Password</title>
      <link>https://nicolaiarocci.com/sulla-usabilita-delle-password/</link>
      <pubDate>Wed, 11 May 2011 00:00:00 +0000</pubDate>
      <guid>https://nicolaiarocci.com/sulla-usabilita-delle-password/</guid>
      <description>&lt;p&gt;&lt;!-- raw HTML omitted --&gt;I consulenti della sicurezza e chi lavora nel mondo IT raccomandano continuamente di usare password complicate e difficili da ricordare. E’ un cattivo consiglio, dato che è perfettamente possibile creare password semplici, facili da ricordare e davvero sicure. In realtà le password semplici sono spesso molto più sicure di quelle complesse.&lt;/p&gt;
&lt;p&gt;Addentriamoci dunque nel mondo delle password e scopriamo come crearne di pratiche e sicure.&lt;/p&gt;</description>
      <content:encoded><![CDATA[<p><!-- raw HTML omitted -->I consulenti della sicurezza e chi lavora nel mondo IT raccomandano continuamente di usare password complicate e difficili da ricordare. E’ un cattivo consiglio, dato che è perfettamente possibile creare password semplici, facili da ricordare e davvero sicure. In realtà le password semplici sono spesso molto più sicure di quelle complesse.</p>
<p>Addentriamoci dunque nel mondo delle password e scopriamo come crearne di pratiche e sicure.</p>
<h2 id="come-scoprire-una-password">Come scoprire una password</h2>
<p>Scoprire una password è davvero semplice. Esistono cinque metodi affidabili per raggiungere l’obiettivo:</p>
<ol>
<li><strong>Domandarla.</strong> E’ incredibile, ma il modo più usato per ottenere la password di qualcuno è domandargliela (spesso in cambio di qualcosa). Le persone dicono spesso la loro password a colleghi, amici e famigliari. In questo caso l’aver adottato password complicate non aiuta di certo.</li>
<li><strong>Indovinarla.</strong> E’ il secondo metodo più usato per accedere a un account. E’ cosa nota che la maggior parte delle persone scelgono password facili da ricordare, e le più semplici sono proprio quelle che in qualche modo hanno a che fare con la persona obiettivo dell’attacco. Password come il vostro cognome, il nome di vostra moglie, il nome del gatto, la data di nascita sono molto frequenti. In questo caso l’unica, ovvia, soluzione è quella di scegliere password che non hanno relazione diretta con la persona.</li>
<li><strong>Attacco a Forza Bruta</strong>. Molto semplice da realizzare. Un hacker tenta l’accesso usando password diverse volta per volta. Se la nostra password è “sun”, lui tenterà di entrare con “aaa, aab, aad … sul, sum, <strong>sun (TROVATA)</strong>“. L’unica cosa che blocca un attacco a forza bruta sono password di maggiore complessità e lunghezza (è proprio a causa di questo tipo di attacco che gli esperti IT le consigliano).</li>
<li><strong>Attacco a Parole Comuni</strong>. Forma semplificata dell’attacco a forza bruta, nel quale l’hacker tenta di accedere ricorrendo a un elenco di parole molto usate. Invece di tentare combinazioni di lettere, l’hacker tenta di accedere con parole intere diverse di volta in volta, come per esempio “sum, summer, summit, sump, <strong>sun (TROVATA)</strong>“.</li>
<li><strong>Attacco a Dizionario</strong>. Stesso principio dell’attacco a parole comuni, solo che questa volta l’hacker usa l’intero dizionario (ci sono circa 500.000 parole nella lingua inglese).</li>
</ol>
<h2 id="quando-la-password-è-sicura">Quando la password è sicura?</h2>
<p>Non puoi proteggerti contro attacchi del tipo “Domandarla” e “Indovinarla”, ma puoi proteggerti bene dalle altre forme di attacco. Un hacker di solito crea uno script automatico o un programma che svolge il lavoro al posto suo. Non ha alcuna intenzione di star seduto al computer tentando manualmente 500.000 parole per scoprire se una di quelle è la tua password.</p>
<p>Ne consegue che l’unità di misura della sicurezza diventa “<strong>quante password può tentare un programma per ogni unità di tempo (per esempio un secondo)?</strong>“. Il numero esatto non è determinabile, ma la maggior parte delle applicazioni non è in grado di gestire più di 100 accessi al secondo.</p>
<p>Ciò significa che per scoprire la password “sun” sono necessari:</p>
<ul>
<li>Forza bruta: <strong>3 minuti</strong></li>
<li>Attacco a Parole Comuni: <strong>3 minuti</strong></li>
<li>Attacco a Dizionario: <strong>1 ora 20 minuti</strong></li>
</ul>
<p><em>Nota: ci sono 17.576 combinazioni di carattere possibili per “sun”. 3 lettere dell’alfabeto minuscolo = 26^3</em></p>
<p>__Quindi “sun” è una password davvero poco sicura, ma quanto tempo deve resistere una password affinché la si possa ritenere davvero sicura?</p>
<ul>
<li>una password che può essere scoperta in <strong>1 minuto</strong> è fin troppo fragile</li>
<li><strong>10 minuti</strong> – ancora troppo fragile</li>
<li><strong>1 ora</strong> – non ancora abbastanza</li>
<li><strong>1 giorno</strong> – cominciamo a ragionare. La probabilità che qualcuno lasci girare un programma per un giorno intero solo per accedere a un singolo account è modesta. Tuttavia non è impossibile.</li>
<li><strong>1 mese</strong> – solo un hacker molto motivato ci proverebbe</li>
<li><strong>1 anno</strong> – passiamo dal rischio reale al rischio teorico. La NASA o la CIA non potrebbero accettare un livello di sicurezza così basso. Il resto di noi, beh – non abbiamo il loro tipo di nemici e la nostra azienda non è certo così allettante.</li>
<li><strong>10 anni</strong> – siamo ormai entrati nel campo della teoria pura</li>
<li><strong>Una vita: 100 anni</strong> – probabilmente questo è un limite accettabile per la maggior parte di noi. Chi si preoccuperebbe per una password che potrebbe resistere fin dopo la sua morte? E’ confortante pensare a una password che è “sicura per tutta la vita”</li>
</ul>
<p>Analizziamo con attenzione il livello “100 anni”. Suona bene e ci fa sentire sicuri. C’è però la possibilità che un hacker sia particolarmente fortunato e trovi la password giusta dopo soli 15 anni di tentativi, invece di 100. Improbabile, ma può succedere.</p>
<p>Alziamo dunque la posta ancora una volta, puntando al massimo. Vogliamo una password che richieda <strong>1.000 anni per essere scoperta</strong>– chiamiamolo livello “<strong>sicuro per sempre</strong>“. Dovrebbe essere abbastanza, no?</p>
<h2 id="creare-password-sicure-e-davvero-utilizzabili">Creare password sicure e davvero utilizzabili</h2>
<p>Ora che abbiamo coperto le basi diamo una occhiata a qualche esempio sul campo, cercando di capire quanto utilizzabile possiamo rendere una password pur mantenendola “sicura per sempre”.</p>
<p><em>Nota: gli esempi sottostanti sono tutti basati su una ipotesi di 100 tentativi di accesso al secondo. Viene riportato l’attacco più efficace per scardinare ogni password – forza bruta, parole comuni o attacco a dizionario.</em></p>
<p>Cominciamo dalla classica password di 6 caratteri</p>
<p>[table id=1 /]</p>
<p>In questo caso la complessità vince chiaramente. Usare una password con caratteri maiuscoli e minuscoli, numeri e simboli è molto sicuro. Usare una semplice parola come password è inutile.</p>
<p>Ciò significa forse che i colleghi dell’IT e i consulenti sulla sicurezza hanno ragione? No. Una password di 6 caratteri non funzionerà comunque. Nessuno è in grado di ricordare una password come “J4fS&lt;2”, il che vuol dire che prima o poi verrà inevitabilmente trascritta su un post-it o altrove.</p>
<p>Se vogliamo password veramente utilizzabili dobbiamo approcciare il problema in modo diverso. Prima di tutto abbiamo bisogno di usare parole che possiamo ricordare, qualcosa di semplice che possiamo scrivere con facilità.</p>
<p>Come queste:</p>
<p>[table id=2 /]</p>
<p>Usare più di una parola per password aumenta significativamente il livello di sicurezza (da 3 minuti a 2 mesi). Tuttavia, usando 3 parole invece di 2 ci ritroviamo con una password estremamente sicura.</p>
<p>Sono necessari:</p>
<ul>
<li>1.163.859 anni per scardinarla con un attacco a forza bruta</li>
<li>2.537 anni con un attacco a parole comuni</li>
<li>39.637.240 anni con un attacco a dizionario</li>
</ul>
<p><strong>E’ 10 volte più sicuro usare “this is fun” come password piuttosto che “J4fS&lt;2”.</strong></p>
<p>Se poi volete stare assurdamente al sicuro, scegliete <strong>parole poco usate</strong> per comporre la vostra password – qualcosa come:</p>
<p>[table id=4 /]</p>
<p>Una password sicura e al tempo stesso davvero utilizzabile non è una password complicata. E’ piuttosto una frase semplice composta da tre o più parole.</p>
<h2 id="non-è-solo-questione-di-password">Non è solo questione di password</h2>
<p>Una cosa è scegliere password sicure e utilizzabili. Un’altra è prevenire gli attacchi degli hacker. Si tratta di un obiettivo semplice da raggiungere. Per impedire che gli script automatici lavorino efficacemente è necessario:</p>
<ol>
<li><strong>Aggiungere una pausa tra i tentativi di accesso.</strong> 5 secondi tra un tentativo e l’altro sono sufficienti. E’ un lasso di tempo abbastanza breve perché non si noti (ci vogliono più di 5 secondi per rendersi conto di aver sbagliato la password e digitarne una nuova). Obbliga l’hacker a un solo tentativo ogni 5 secondi (invece che 100 tentativi al secondo).</li>
<li><strong>Aggiungere una pausa di penalizzazione</strong> se qualcuno inserisce una password sbagliata più di – diciamo – 10 volte. Una penalità di 1 ora è sufficiente. Di nuovo, una azione di questo tipo disturba seriamente qualunque script o programma hacker.</li>
</ol>
<p>Un hacker può scoprire la password “alpine fun” in solo due mesi se è in grado di attaccare il nostro server 100 volte al secondo. Tuttavia con la pausa di 5 secondi tra un tentativo e l’altro la stessa password può resistere all’attacco per 1.889 anni.</p>
<p>[table id=3 /]</p>
<p>Tieni a mente questi concetti la prossima volta che sei al lavoro su applicazioni web o stai discutendo di sicurezza delle password con i tuoi colleghi dell’IT. <strong>Le password possono essere allo stesso tempo sicure e facili da ricordare.</strong></p>
<h3 id="attribuzione">Attribuzione</h3>
<!-- raw HTML omitted -->
<!-- raw HTML omitted -->]]></content:encoded>
    </item>
  </channel>
</rss>
