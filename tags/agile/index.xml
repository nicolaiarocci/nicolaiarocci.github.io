<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">
  <channel>
    <title>agile on Nicola Iarocci</title>
    <link>https://nicolaiarocci.com/tags/agile/</link>
    <description>Recent content in agile on Nicola Iarocci</description>
    <generator>Hugo -- gohugo.io</generator>
    <language>en</language>
    <copyright>Produced / Written / Maintained by [Nicola Iarocci](/) since 2010</copyright>
    <lastBuildDate>Thu, 19 May 2011 00:00:00 +0000</lastBuildDate>
    <atom:link href="https://nicolaiarocci.com/tags/agile/index.xml" rel="self" type="application/rss+xml" />
    <item>
      <title>Perché le Web Startup non amano .NET Framework?</title>
      <link>https://nicolaiarocci.com/perche-le-web-startup-non-amano-net-framework/</link>
      <pubDate>Thu, 19 May 2011 00:00:00 +0000</pubDate>
      <guid>https://nicolaiarocci.com/perche-le-web-startup-non-amano-net-framework/</guid>
      <description>&lt;p&gt;&lt;!-- raw HTML omitted --&gt;Sul blog aziendale di Expensify il CEO &lt;strong&gt;David Barrett&lt;/strong&gt; ha &lt;!-- raw HTML omitted --&gt;raccontato&lt;!-- raw HTML omitted --&gt; perché la sua azienda non assume programmatori Microsoft .NET Framework. In poche ore il suo articolo ha fatto il giro del mondo scatenando un gran putiferio. Gli sviluppatori .NET si sono lanciati in una difesa accorata della piattaforma Microsoft mentre molti commentatori e blogger hanno sposato le tesi di Barrett. Gli oltre 500 commenti danno un’idea ben precisa del fervore suscitato dall’articolo. Non intendo dilungarmi sui contenuti, mi interessa piuttosto approfondire una questione sollevata indirettamente dal pezzo di Barrett.&lt;/p&gt;</description>
      <content:encoded><![CDATA[<p><!-- raw HTML omitted -->Sul blog aziendale di Expensify il CEO <strong>David Barrett</strong> ha <!-- raw HTML omitted -->raccontato<!-- raw HTML omitted --> perché la sua azienda non assume programmatori Microsoft .NET Framework. In poche ore il suo articolo ha fatto il giro del mondo scatenando un gran putiferio. Gli sviluppatori .NET si sono lanciati in una difesa accorata della piattaforma Microsoft mentre molti commentatori e blogger hanno sposato le tesi di Barrett. Gli oltre 500 commenti danno un’idea ben precisa del fervore suscitato dall’articolo. Non intendo dilungarmi sui contenuti, mi interessa piuttosto approfondire una questione sollevata indirettamente dal pezzo di Barrett.</p>
<h2 id="perché-così-poche-startup-scelgono-net-framework">Perché così poche Startup scelgono .NET Framework?</h2>
<p>Guardando all’intero ecosistema delle Startup internet<!-- raw HTML omitted -->,<!-- raw HTML omitted --> è facile riscontrare che ben poche adottano il .NET Framework. Ci sono eccezioni importanti e significative, come per esempio Stack Overflow, ma le tecnologie dominanti sono altre: Ruby on Rails, PHP e Python su tutte. <strong>Ian Muir</strong>, Senior Developer di Piehead, in un suo <!-- raw HTML omitted -->interessante articolo<!-- raw HTML omitted --> tenta di individuare le ragioni che fanno di .NET Framework una scelta poco apprezzata dal vivace e  dinamico mondo delle Startup.</p>
<h3 id="il-costo-della-piattaforma-microsoft">Il costo della piattaforma Microsoft</h3>
<p>Se per le grandi aziende le voci di spesa davvero rilevanti sono stipendi, hardware, infrastrutture, banda e dati, per le nostre Startup il problema è innanzi tutto partire. Ruby on Rails, PHP, Python e i loro fratelli sono soluzioni <!-- raw HTML omitted -->FOSS<!-- raw HTML omitted --> (gratuite e open source) che permettono di lavorare a costo zero mentre l’ambiente .NET è al contrario un closed-source a pagamento.</p>
<!-- raw HTML omitted -->
<p>Muir ricorda che già da qualche anno Microsoft ha lanciato il programma <strong><!-- raw HTML omitted -->BizSpark<!-- raw HTML omitted --></strong> che tra le altre cose elimina gran parte dei costi di adozione del .NET Framework. La differenza di spesa insomma non sarebbe così significativa. Peccato che BizSpark sia pressochè sconosciuto.</p>
<p>Ci sono soluzioni alternative. <!-- raw HTML omitted -->Showcase Lane<!-- raw HTML omitted --> per esempio è sviluppato interamente in ASP.NET MVC, ma gira sotto <!-- raw HTML omitted -->Mono<!-- raw HTML omitted -->. Se vi interessa questo approccio <!-- raw HTML omitted -->qui<!-- raw HTML omitted --> potete leggere tutti i dettagli in proposito.</p>
<h3 id="difficoltà-nella-applicazione-della-metodologia-agile">Difficoltà nella applicazione della Metodologia Agile</h3>
<p>Inutile negarlo, questi sono gli anni della <strong><!-- raw HTML omitted -->metodologia agile<!-- raw HTML omitted --></strong>. I giovani imprenditori rilasciano i loro prodotti il più velocemente possibile, spesso in versioni beta appena funzionanti, che implementano a malapena le funzionalità di base. Ruby, Python, PHP e soci dispongono di strumenti mirati per lo sviluppo e il deploy rapido delle applicazioni, qualcosa che in parte manca al mondo .NET. Nel suo articolo Muir sostiene che in realtà non c’è una gran differenza nei tempi di sviluppo.</p>
<!-- raw HTML omitted -->
<p>Concordo con Muir anche se dimentica un dettaglio importante. Molti startupper sono programmatori alle prime armi, spesso ricchi di idee da lanciare rapidamente, ma poveri di capacità tecniche. E’ in questo scenario che linguaggi e tecnologie come Python e Ruby brillano di luce propria rispetto a un ambiente monolitico e piuttosto sofisticato come il .NET Framework. La <!-- raw HTML omitted -->curva di apprendimento<!-- raw HTML omitted --> vincente è quella dei linguaggi open source.</p>
<h3 id="net-è-roba-da-enterprise-e-comunque-microsoft-va-boicottata">.NET è roba da Enterprise (e comunque Microsoft va boicottata)</h3>
<p>Muir sostiene che le startup non usano .NET per motivi culturali più che tecnologici. Voce di popolo vorrebbe che Microsoft sia apprezzata dalle enterprise mentre PHP e Ruby sarebbero l’ideale per le piccole (e sfigate) startup. Questa percezione diffusa influenzerebbe i giovani imprenditori inducendoli ad adottare una piattaforma senza chiedersi quale sia lo strumento migliore per soddisfare le loro necessità.</p>
<p>Le cose stanno anche peggio di così. Specialmente nel mondo giovanile Microsoft è considerata il colosso pachidermico e monopolistico da boicottare in ogni modo. L’immagine non è il punto di forza di Microsoft.</p>
<h4 id="startup-e-enterprise-mondi-diversi">Startup e Enterprise, mondi diversi</h4>
<p>Gran parte delle startup incoraggiano i loro programmatori a imparare un ampio spettro di tecnologie piuttosto che specializzarsi su argomenti (linguaggi) singoli. Per le startup è la scelta giusta poiché dispongono di pochi programmatori e devono rimanere agili e pronte al cambiamento. Le grandi aziende al contrario hanno una cultura ingegneristica e sono organizzate in grandi team, nei quali ogni soggetto tende a essere molto specializzato. Sono differenze importanti che rendono difficile per un programmatore il passaggio da una realtà all’altra.</p>
<h2 id="ampliare-la-propria-prospettiva">Ampliare la propria prospettiva</h2>
<p>Secondo Muir quelli elencati sopra sono i fattori che più di altri condizionano la scelta della piattaforma da adottare. All’inizio della loro carriera i programmatori scelgono un percorso che in seguito diventa difficile cambiare. Il datore di lavoro dovrebbe impegnarsi in prima persona affinché i programmatori mantengano un attegiamento agnostico rispetto alle piattaforme tecnologiche, e siano sempre pronti ad abbracciare nuovi paradigmi e tecnologie.</p>
<!-- raw HTML omitted -->
<p>Su questo punto Muir ha ragione da vendere. In tanti anni di lavoro ho provato sulla mia pelle quanto reale sia il rischio confinarsi nel proprio piccolo mondo. Impegnati nella soluzione dei problemi quotidiani scordiamo che è utile fermarsi ogni tanto e guardarsi intorno. Aggiornarsi su cosa avviene al di fuori del proprio ramo di <em>expertise,</em> consente di sviluppare una migliore visione d’insieme osservando le cose da una prospettiva più ampia.</p>
<h2 id="le-persone-contano-più-della-piattaforma">Le persone contano più della piattaforma</h2>
<p>Perché dunque le Startup non amano .NET Framework? Come abbiamo visto la risposta è tanto tecnica quanto culturale. Qualunque sia la tecnologia adottata, ciò che conta sono le persone che prendete a bordo. Se volete i migliori programmatori su piazza non selezionate specialisti PHP o .NET Framework. Cercate piuttosto persone con esperienze e conoscenze diverse, curiose, che abbiano voglia di imparare e siano pronte a rimettersi in gioco quando serve. Le persone giuste sono quelle capaci di prendere decisioni importanti senza lasciarsi condizionare (solo) dalle competenze già acquisite.</p>
<p><em>Post Scriptum. E se persone con queste caratteristiche non riuscite a trovarle o peggio, non potete permettervele? Non scendete a compromessi. Piuttosto, fate da soli.</em></p>]]></content:encoded>
    </item>
  </channel>
</rss>
